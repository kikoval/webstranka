---
layout: page
title: Voľby
---

Každý študent FMFI UK má právo voliť a byť volený do:

* Študentskej komory Akademického senátu FMFI UK (ŠKAS),
* Študentskej&nbsp;časti&nbsp;Akademického senátu UK (tzv. veľký senát) a
* Študentskej rady vysokých škol (ŠRVŠ).

### Voľby do ŠKASu

Riadne voľby do ŠKASu sa konajú každoročne v období apríl/máj. V riadnych voľbách sa volí 5 členov ŠKASu na dvojročné funkčné obdobie (začína plynúť od 1. júna). Nezvolení kandidáti sa stávajú náhradníkmi. V prípade vyčerpania zoznamu náhradníkov sa na uprázdené miesto člena ŠKASu konajú doplňujúce voľby.

V riadnych voľbách v roku 2014 sa volí 10 členov. Za členov ŠKASu na dvojročné funkčné obdobie budú zvolení prví piati kandidáti s najväčším počtom platných hlasov; funkčné obdobie ostatných zvolených členov ŠKASu bude jednoročné a skončí sa 31. mája 2015.

Voľby do ŠKASu sa riadia&nbsp;[Zásadami volieb do Akademického senátu FMFI UK](http://www.fmph.uniba.sk/index.php?id=3252).

### Voľby do Študentskej časti Akademického senátu UK

Riadne voľby do Študentskej časti Akademického senátu UK sa konajú každé štyri roky v období september/október. V riadnych voľbách sa volia 2 členovia na štvorročné funkčné obdobie (začína plynúť od 1. novembra). V prípade uprázdenia miesta člena tzv. veľkého senátu (napr. z dôvodu ukončenia štúdia) sa konajú doplňujúce voľby.

Najbližšie riadne voľby do tzv. veľkého senátu sa uskutočnia v roku 2015.

### Voľby do Študenskej rady vysokých škôl

V riadnych voľbách do ŠRVŠ sa volí 1 delegát na dvojročné volebné obdobie. Najbližšie riadne voľby do ŠRVŠ sa uskutočnia na jeseň 2014.

***

## Informácie pre kandidátov

Právo navrhovať kandidáta má ktorýkoľvek člen alebo skupina členov akademickej obce fakulty (študent aj zamestnanec). Kandidát však nemôže navrhnúť samého seba. Volebná komisia zverejňuje vzorové formuláre pre návrhy kandidátov a ich písomný súhlas s kandidatúrou. Návrhy sa podávajú v papierovej podobe osobne ktorémukoľvek členovi volebnej komisie alebo prostredníctvom podateľne fakulty v lehote určenej volebnou komisiou.

**Návrh kandidáta** musí obsahovať:

* meno a priezvisko navrhovateľa,
* pracovisko navrhovateľa (ak návrh podáva člen zamestnaneckej časti akademickej obce fakulty),
* študijný program a rok štúdia navrhovateľa (ak návrh podáva člen študentskej časti akademickej obce fakulty),
* meno a priezvisko kandidáta,
* študijný program a rok štúdia kandidáta,
* dátum, miesto a podpis navrhovateľa.

K návrhu musí byť pripojené vlastnoručne podpísané **vyhlásenie kandidáta**, že súhlasí so svojou kandidatúrou.

Odporúča sa, aby kandidáti posielali návrhy (prihlášky) aj v **elektronickej podobe** na adresu [volby@skas.fmph.uniba.sk](mailto:volby@skas.fmph.uniba.sk) a uviedli e-mailový a telefonický kontakt.

Vítanou súčasťou kandidatúry je **volebný program**, t.j. zoznam vecí, ktoré by kandidát chcel presadzovať či realizovať (vhodne doplnený o fotografiu). Volebné programy kandidátov zverejní volebná komisia na webovom sídle fakulty a stránke ŠKAS-u.

